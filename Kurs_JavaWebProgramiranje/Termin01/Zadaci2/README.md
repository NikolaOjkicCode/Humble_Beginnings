
# Zadatak 1

Napraviti Eclipse projekat koji sadrži Java program za evidenciju poštanskih pošiljki. Program evidentira:

•	težinu poštanskog paketa
•	ime, prezime i adresu primaoca
•	ime, prezime i adresu pošiljaoca
•	da li se pošiljka šalje preporučeno

Program pri izvršavanju treba da ispiše:

      Posiljac <podaci o posiljaocu> salje paket primaocu <podaci o primaocu>.
      Tezina paketa je <tezina>.
      Poslati preporuceno: <vrednost promenljive u kojoj je ova informacija>.

Izvršiti program i proveriti ispravnost ispisa.

# Zadatak 2

Napisati Java program koji preračunava temperaturu iz stepena Celzijusa u stepene Farenhajta. 
Stepeni farenhajta se dobijaju kada se stepeni Celzijusa pomnože sa 1.8 i na tu vrednost doda još 32.

# Zadatak 3

Napisati Java program koji ispisuje obim i površinu kruga ako je u odgovarajućoj 
promenljivoj evidentirana dužina poluprecnika kruga.

# Zadatak 4

Napisati Java program koji izračunava i ispisuje površinu i obim pravougaonika ako su 
evidentirane dužine stranica u odgovarajućim promenljivima.

# Zadatak 5

Napraviti program koji izračunava ukupnu cenu koju kupac treba da plati, ako su poznate jedinična cena proizvoda i količina proizvoda koja se kupuje. 
U posebnoj promenljivoj evidentira se da li je proizvod na akciji. 
Ako jeste, pri računanju ukupne cene se obračunava popust od 10%.

Ispisati rezultat rada programa:

    Ukupna cena je: <iznos>. 
    U cenu je uračunat akcijski popust od 10%. 

Druga poruka se ispisuje samo ako je proizvod na akciji.

# Zadatak 6

Napisati program koji za da datu godinu (npr. 2014) utvrđuje da li je ona prestupna.  
Po gregorijanskom kalendaru prestupne godine određjuju se na slećedi način:

1. ako je godina deljiva sa 400, prestupna je (npr.2000 godina je prestupna)
2. ako godina nije deljiva sa 400, ali je deljiva sa 100, nije prestupna (npr.1900. godina nije prestupna)
3. ako godina nije deljiva sa 100, ali je deljiva sa 4, prestupna je (npr. 2004 godina je prestupna)
4. ako godina nije deljiva sa 100 i nije deljiva sa 4, nije prestupna (npr. 2001. nije prestupna)

# Zadatak 7

Napisati program koji ispisuje sve brojeve između 1 i 30 koji su deljivi sa 5.

# Zadatak 8

Napisati program u kojem su data dva broja x i y (vrednosti su predefinisane u kodu). 
Zavisno od vrednosti u promenljivoj „operacija“, program izvršava sledeće operacije:

-	operacija ima vrednost „min“: program ispisuje manji od dva broja
-	operacija ima vrednost „max“: program ispisuje veći od dva broja
-	operacija ima vrednost „swap“: program međusobno zamenjuje vrednosti iz promenljivih x i y (vrednost x se ubacuje u y, a vrednost y u x)
-	operacija ima vrednost „equals“: program ispisuje 0 ako su brojevi jednaki, 1 ako je x veći, a -1 ako je y veći

